{
  "claudiate": [
    "In Marocco con Edoardo mi rifiutavo di imparare il cambio della valuta. A un certo punto lui si è stufato di fare i conti per me… e niente, ho finito per pagare una Fanta 20 euro...",
    "Il mio problema è che mi sta tutto troppo bene!",
    "Oh, occhio se provi ad accarezzare i ratti per strada… perché mordono. A me è successo una volta: mi sono avvicinata per accarezzarlo e quasi ci lasciavo un dito",
    "Ieri ho preso un’altra multa con Miles. Sta aspettando la foto per la collezione… comunque secondo me il limite di 30km/h è illegale",
    "Quest’estate in vacanza con mia madre abbiamo preso un kayak. Finito il giro lo lascio al vecchio dello stabilimento e vado a prelevare perché non prendevano la carta. Mi dicono: “Dal numero 50 devi andare allo stabilimento 3.” Io parto… ma invece di andare verso il 3, aumento i numeri. Mi faccio 5 km sul lungomare prima di capire, torno indietro, prendo i soldi e li porto al vecchio. Lui mi guarda e mi fa: “Guarda che il kayak che mi hai lasciato non è mio.” Era di un altro stabilimento. Ma oh… i due vecchi erano identici: pelati e bruciati dal sole",
    "Stavo a Mehringdamm con la bici e non capivo da che parte andare per tornare a casa. Chiedo ad Alberto: “Oh, dove devo andare?” Lui: “A sinistra, verso la torre della televisione.” Io: “Ok!“ E parto dritta nella direzione opposta",
    "Eravamo allo Späti e non trovavo più la mia borsa. Convinta che me l’avessero rubata, chiediamo al tizio di controllare le telecamere. Dopo 40 minuti di indagini mi viene in mente: “Aspè… forse l’ho lasciata dal kebabbaro.” E infatti stava lì",
    "Una volta siamo andati a una festa, penso fosse l’Arkaoda. Lì conosciamo due persone, e con uno di loro mi scambio l’Instagram. Lui fa il tatuatore. Tornati a casa, io stavo a far vedere ad Andre il suo profilo e le stories. Lui si gira un attimo per mettere la sveglia e niente, io in quei venti secondi ho commentato con tutte le faccine 😅😭😢 a tipo otto stories di fila. Mi giro verso Andre e gli faccio: “Non so come sia successo”",
    "Oggi per strada ho trovato sto coso che secondo me era un prendipasta (poi ho scoperto che in realtà era un grattaschiena). Lo porto a casa tutta contenta, e quando viene Leo a cena glielo faccio vedere mentre ci giro le tagliatelle nell’acqua bollente. Lui mi fa: “Ma lo hai lavato prima?” e io: “Ma no, tanto l’acqua è bollente e si igienizza! Anzi, pure meglio dell’acqua del lavandino perché è più calda”"
  ]
}
